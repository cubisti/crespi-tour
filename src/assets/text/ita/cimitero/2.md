La commissione, presieduta da Carlo Ceppi di
Torino, esaminò ventisette progetti fra i quali scelse quello realizzato dall'Architetto
Gaetano Moretti, diplomatosi Professore di Disegno Architettonico a Brera nel 1883.
Nell'estate del 1905 ebbero inizio i lavori, in un luogo immerso nel verde poco
lontano dalla confluenza fra i fiumi Adda e Brembo e raggiungibile attraverso un
lungo viale piantumato di cipressi. L'impatto visivo della totalità del cimitero è
imponente, con il lato frontale occupato dal gigantesco mausoleo della famiglia
Crespi, sviluppato sopra una scalinata a tre piani ed in stile eclettico, che fonde
elementi tratti da epoche storiche differenti (soprattutto orientali e classiche).