**Fabbrica**:
Verso la fine del 1800 la famiglia Crespi realizza in
Lombardia una piccola città-fabbrica completamente autonoma:
Crespi d’Adda.
Cristoforo Benigno acquista, nel 1877, 85 ettari di terra
sulle rive dell’Adda e inizia la costruzione di uno
stabilimento per la lavorazione del cotone, che sarà
inaugurato nel 1878.
La vicinanza all’Adda è fondamentale poiché l’energia
prodotta dal fiume viene utilizzata, per mettere in funzione
le macchine.
Inizialmente tale forza veniva usata direttamente e solo nel
nuovo secolo avviene il salto tecnologico con lo sfruttamento
dell’acqua per ottenere la corrente elettrica. Attorno alla
fabbrica si forma il villaggio operaio che ospiterà le
maestranze e i quadri aziendali.
Nel 1995 il villaggio di Crespi viene inserito dall’UNESCO
tra i siti considerati patrimonio dell’Umanità.  Nel 2003 è
stata dichiarata  la chiusura definitiva dello stabilimento
a causa del  fallimento  del gruppo Polli., ultimi proprietari
dell’impianto tessile.
La quasi totalità delle abitazioni del villaggio era stata
venduta ai privati già a partire dal dal 1975. Dopo anni di
abbandono, segnati da atti di vandalismo che hanno deturpato
soprattutto gli uffici, nel 2013 la fabbrica è stata
acquistata dal Gruppo Percassi, che intende ristrutturarla al
fine di renderla una loro sede operativa.
Sorte diversa è toccata alla centrale elettrica, rilevata nel
2011 da Adda Energi S.r.l. dopo la procedura fallimentare. E’,
infatti, ristrutturata completamente e riattivata. Le
originali turbine Brown Boveri sono state lasciate al proprio
posto, con il vecchio pannello di controllo a fini museali e
la generazione elettrica è stata  affidata a due nuove
turbine del tipo “Kaplan biregolante” ad asse verticale e con
rimando angolare a 90° da 1200 Kva ciascuna.
