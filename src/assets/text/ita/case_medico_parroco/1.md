**Casa del medico e casa del parroco**:
Gli edifici si trovano sulla costa che delimita il villaggio
a nord-est. Rispetto alle case operaie, hanno dimensioni
considerevolmente maggiori, poiché, nel diciannovesimo
secolo,parroco e medico erano due figure che rivestivano un
ruolo sociale di grandissima importanza: il primo aveva il
dovere di vigilare sulla popolazione e di aiutarla
spiritualmente nei momenti di sofferenza ed avversità, il
secondo garantiva al ceto operaio un supporto medico
efficiente e gratuito a disposizione di chiunque, ed al tempo
stesso evitava che si verificassero episodi di assenteismo,
dovuti a malattie vere o presunte.
Gli edifici a essi riservati presentano più elementi
decorativi  (fregi, cornici e modanature) in parte rimossi in
epoca fascista. Originariamente le due strutture erano
perfettamente identiche, ma in seguito la casa del medico fu
ampliata con degli spazi adibiti alle visite.
