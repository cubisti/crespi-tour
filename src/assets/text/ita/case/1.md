### Case degli operai e dei dirigenti
Le case realizzate per gli operai che lavoravano nell'opificio del
villaggio sono il tipo di edificio prevalente a Crespi d'Adda. Nei
1880 Silvio Crespi volle abbandonare il modello abitativo
plurifamiliare dei palazzotti, privilegiando la realizzazione di
case indipendenti che consentissero migliori condizioni e un
maggior controllo dei dipendenti. Tutte le case sono situate
all'interno di lotti rettangolari uniti a formare piccoli isolati
delimitati dalla rete stradale. Originariamente, lo spazio intorno
a questi edifici era destinato ad ospitare un orto, utile, secondo
la visione dei Crespi, per permettere agli operai di passare più tempo all'aria aperta e per consentire loro
una maggiore indipendenza economica. Nello stesso tempo serviva anche per far passare loro il tempo
libero, così da limitare il rischio di comportamenti sgraditi all'imprenditore. Le villette del villaggio potevano
ospitare una, due o tre famiglie, spesso legate da parentela, ma tutte si sviluppano su due piani fuori terra,
mentre alcune sono dotate anche di cantina. Le case per i dirigenti sono quelle più articolate dopo la casa
padronale. Sono situate nella zona sud-orientale del villaggio e furono progettate da Ernesto Pirovano. Le
case degli imprenditori presentano piante asimmetriche e diversi elementi aggettanti, verande e balconi.
Sono caratterizzate da apparati decorativi in legno, pietra, cotto, maiolica policroma e cemento decorativo.
In queste abitazioni sono presenti salotti, studi e locali di rappresentanza e si inseriscono all'interno di ampi